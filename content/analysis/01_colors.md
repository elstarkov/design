---
Title: Colors
Description: This is my color analysis page.
Template:
---

Kmom04 - En analys av färgschema
=======================

Analys av världens mest trafikerade webbplatser 2022 enligt data från webbanalysföretaget
Similarweb[1].

Urval
-----------------------

Webbplatserna som kommer att analyseras är YouTube(2), Twitter(4) och Google(1). Notera att
Twitter på plats fyra är valt istället för Facebook som innehar plats nummer tre. Facebook har
valts bort för att webbplatsen innehåller mycket personlig data från många människor och det
blir därmed svårt att analysera designen utan att retuschera bort större delar av hemsidan.

Metod
-----------------------

Analyserna kommer att göras utifrån ett design-perspektiv. Vad som i första hand kommer att studeras
är valet av färgschema och typsnitt. För att definera exakta färgkoder har jag tagit hjälp av
en hemsida som heter U.S. Brand Colors.[2]

Resultat:
-----------------------

#### 4. Twitter[3]

![twitter](%assets_url%/img/twitter.jpg)

Den fjärde mest besökta webbplatsen 2022 är Twitter. Twitter är en plattform för social media där
användaren måste formulera sitt inlägg med max 280 tecken.

När det kommer till design på Twitter så erbjuds användaren generöst med variation. I default-läget så levererar
Twitter en ljus design med sina typiska himmelskblå detaljer på enskilda element, framförallt knappar. Om man användaren
föredrar en snällare design så kan detta ändras till ett mörkgrått läge. Föredrar användaren en ännu mörkare stil
finns det också möjlighet att göra sidan svart. På bilden ovan används den mörkaste versionen.

Nedan kan du se Twitters färgschema. Twitter använder sig av ett monokromatiskt färgschema där alla färger utgår från
den svarta färgen som sedan tar ljusare och ljusare nyanser tills den blivit nästan helt vit. Den skrikiga blåa färgen är
sidans accent-färg och den används för att uppmärksamma viktiga detaljer så som exempelvis "Tweet"-knappen.

<table style="border-spacing: 4px; border-collapse: separate">
<tr>
<td style="height: 100px; width: 100px; background-color: #1DA1F2">
<td style="height: 100px; width: 100px; background-color: #14171A">
<td style="height: 100px; width: 100px; background-color: #657786">
<td style="height: 100px; width: 100px; background-color: #AAB8C2">
<td style="height: 100px; width: 100px; background-color: #E1E8ED">
<td style="height: 100px; width: 100px; background-color: #F5F8FA">
</tr>
</table>

Typsnittet som används på Twitter kallas för "Chirp". Det är ett stilrent och enkelt typsnitt som använts både
för brödtext och rubriker. Rubriker och namn har en lite tjockare stil och har tilldelats just namnen
"chirp-bold" och "chirp-heavy". Brödtexten, oftast en tweets text, kallas för "chirp-regular". Samtliga tillhör
kategorin sans-serif.

Jag tycker att Twitters design är väldigt bra. Det är behagligt för användaren att kunna justera ljusstyrkan
och det är enkelt att navigera sig fram. Accent-färgen är hemsidans viktigaste färg och lockar användaren att
skriva en Tweet. Tweet-knappen är hemsidans kärna och den lyfts också fram på ett mycket värdigt sätt.
Det är omöjligt att inte lockas av att klicka på knappen.

#### 2. YouTube [4]

![youtube](%assets_url%/img/youtube.jpg)

År 2022 är Youtube världens näst mest trafikerade webbplats. Youtube är "the home of videos" och här kan man hitta
videos som handlar om allt man visste eller inte visste existerade.

Precis som Twitter kan man även på Youtube välja om man vill använda sig av ett ljusare eller mörkare tema. På bilden
används det mörka. När det gäller Youtubes färgsättning skulle man nog kunna säga att den är komplementär. I huvudsak består
hemsidan av traidtionell vit färg och en lite ljusare nyans av svart. Den klarröda färgen har rollen som accent-färg.
Den röda färgen som man ofta förknippar med Youtube förekommer faktiskt inte särskilt ofta. Om man återigen tittar på
bilden så är det nästan endast i loggan som den faktiskt finns.

##### Färgschema:

<table style="border-spacing: 4px; border-collapse: separate">
<tr>
<td style="height: 100px; width: 100px; background-color: #FF0000">
<td style="height: 100px; width: 100px; background-color: #282828">
<td style="height: 100px; width: 100px; background-color: #ffffff">
</tr>
</table>

Youtube använder sig av olika varianter av ett typsnitt som kallas för "roboto". Video-titlar har en lite tjockare design,
precis som loggan, medan kanalnamn, visningar och tidsstämplar är av lite tunnare karaktär. Samtliga är av typen sans-serif.

Designen på Youtube går lite i samma anda som Twitters. Det är stilrent, enkelt att navigera och man låter innehållet stå i
centrum. Man håller det enkelt och neutralt med en bas av vitt och svart. Den röda färgen sätter sedan prägel på viktiga
funktioner och bjuder in användaren till att klicka på dessa. I övrigt ligger stort fokus av designen på att lyfta fram
sk "thumbnails" för att locka användaren att klicka på en video. Det ska man ha i åtanke när man kommenterar designen på
just Youtube.

#### 1. Google [5]

![google](%assets_url%/img/google.jpg)

Världens best besökta webbplats under 2022 är sökmotorn Google. Det är hit många vänder sig när man söker efter svar. Det kan
vara hur många invånare ett land har, vilken den vanligaste fågeln i Sverige är eller när den lokala tandläkaren har öppet.
Det finns inget stopp.

Googles hemsida tenderar att förändra sig lite beroende på årstid eller om det är en speciell högtid. Själva Google-loggan
kan exempelvis vara pyntad med höstens färger, med snö om det är jul, eller ha ett somrigt tema om det skulle vara mitt i sommaren.
Precis som tidigare webbplatser så finns Google både med ett ljust och ett mörkt tema. På bilden ovan kan man se det mörka temat.
Det mörka temat är väldigt enkelt och bygger, som vi också sett i tidigare webbplatser, på användningen av vit och en mörkgrå
nyans. På symbolerna i mitten av sidan används den typiska gula, röda, blåa och gröna färgen från loggan för att få dessa att sticka
ut. Här används dessa fyra ihop som en accent-färg. Eftersom det är just dessa fyra färger som många kännetecknar Google med, och
hemsidan inte alltid är grå, så är det också dessa som kommer att analyseras.

Google använder sig av ett kvadratiskt färgschema. Likt en analog klocka, så motsvarar varje färg en kvart. Färgerna är varandras motsatser
och skapar på så sätt en väldigt stark kombination av färger. Google förlitar sig ofta på sin färgstarka logga medan övriga delar av
webbplatsen är vit eller mörkgrå, precis som på bilden.

<table style="border-spacing: 4px; border-collapse: separate">
<tr>
<td style="height: 100px; width: 100px; background-color: #4285F4">
<td style="height: 100px; width: 100px; background-color: #DB4437">
<td style="height: 100px; width: 100px; background-color: #F4B400">
<td style="height: 100px; width: 100px; background-color: #0F9D58">
</tr>
</table>

För att kunna analysera typsnittet på Google så gör jag en vanlig sökning för att få upp artiklar med mer text. I enighet med tidigare
analyser så är även typsnittet på Google av typen sans-serif.

Google använder sig av stilren och relativt enkel design. Man gillar att anpassa designen efter årstider och låter då färgrika detaljer
spela en accent-roll. En sökmotor måste vara väldigt enkelt utformad för att behaga användaren och det lyckas givetvis Google framgångsrikt
med. Det finns två knappar att trycka på. Det går dessutom väldigt snabbt att få fram resultatet. En sökning på BTH ger mig 23 miljoner
svar på 1,17 sekunder. Precis som Youtube och Twitter låter man innehållet stå i centrum samtidigt som man spetsar upplevelsen med starka
färger.

Analys
-----------------------

Efter att ha tittat närmare på några av världens mest besökta webbplatser med fokus på design så är det främst en del som sticker ut.
"Less is more". Var och en av dessa tre webbplatser håller det väldigt enkelt i grunden och kryddar sedan tillvaron med en
färgstark logga och eventuellt en färgstark funktion som man vill locka användaren att klicka på. Man låter sina webbplatser vara
lättnavigerade och har hela tiden fokus på att innehållet framhålls och tar allt fokus. Användaren tänker inte ens på designen. Och ändå
blir användaren så otroligt påverkad i det undermedvetna. Det är svårt att tala för andra, men gissningsvis är den blåa fågeln, den röda symbolen
och den färgrika textningen den första man tänker på när man nämner Twitter, Youtube och Google. En annan likhet bland de här tre är typsnittet.
Alla tre använder sig av typsnitt inom gruppen sans-serif. Inom sans-serif så har inte bokstäverna någon extra utsvängning i designen vilket
skapar en lättläst och behaglig miljö att titta på.

Avslutningsvis så tycker jag den här rapporten lärde mig att design inte handlar om att ha största möjliga fantasi. Det handlar om att hålla
det behagligt och användarvänligt men gärna med inslag av någon tydlig detalj som gör webbplatsen ikonisk och lätt att komma ihåg.

Referenser
-----------------------

1. https://www.similarweb.com/top-websites/ (Besökt 2022-11-29)
2. https://usbrandcolors.com/ (Besökt 2022-11-30)
3. https://twitter.com/home (Besökt 2022-11-29)
4. https://www.youtube.com/ (Besökt 2022-11-29)
5. https://www.google.com/webhp?hl=sv&sa=X&ved=0ahUKEwiC4LiN49P7AhUAR_EDHfa-AawQPAgI (Besökt 2022-11-29)

Av: Samuel Ward, 2022-11-30
